<!DOCTYPE html>
<html lang="ua">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <link href="https://fonts.googleapis.com/css2?family=Mulish:wght@600;700&display=swap" rel="stylesheet">
    <link rel="stylesheet" href="scc/syle.css">
    <title>Document</title>
</head>
<body>
    <header>
        <div class="header_flex">
        <div class="header_info">
        
        <img src="img/147a7cb9a42ebbf6bb0c585dd5b1f502.jpeg" alt="">
        </div>
        <div class="header_text">
            <h1>Жадан Сергій Вікторович</h1>
        <p>Літературні твори Сергія Жадана одержали численні національні та міжнародні нагороди, були перекладені більше ніж двадцятьма мовами, зробивши автора одним із найвідоміших сучасних українських письменників. </p>
        </div>
        </div>
    </header>
    <nav class="menu">
        <ul class="nav">
            <li><a href="#poem1">Тому що ніколи тебе не вирвеш</a></li>
            <li><a href="#poem2">Добре, добре, знищуй листи</a></li>
            <li><a href="#poem3">Пливи, рибо, пливи</a></li>
            <li><a href="#poem4">Перші дні листопада</a></li>
            <li><a href="#poem5">А зараз я розповім</a></li>
            <li><a href="#poem6">Цілий місяць</a></li>
        </ul>
    </nav>
    <div class="section_h2">
    <h2>Твори</h2>
    <h2>Життєпис</h2>
    </div>
    <div class="body_flex">
        <div class="section_text">
    <section>
        <p><span><a name="poem1">Тому що ніколи тебе не вирвеш,</a></span>
            ніколи не забереш,
            тому що вся твоя свобода
            складається з меж,
            тому що в тебе немає
            жодного вантажу,
            тому що ти ніколи не слухаєш,
            оскільки знаєш і так,
            що я скажу,
            
            тому що в цій мові не лишилось
            жодних нормальних слів,
            тому що синтаксис,
            який нас рятував,
            давно застарів,
            тому що повіривши одного разу,
            будеш вірити до кінця,
            тому що мені саме тепер
            не вистачає
            твого імені та лиця,
            
            я не дам тобі жити так,
            як ти хотіла – мені на зло,
            ніби я не зупиняв для тебе кров,
            ніби нічого і не було,
            я все одно спробую хоча б якось
            тобі допомогти,
            я все одно все зіпсую,
            все одно досягну мети.
            
            Сама подумай –
            як би я відмовився від твоїх листів?
            Ти ж розумієш, що я від тебе хотів.
            Я хотів, щоби все було так,
            як хотіла ти.
            Тому доведеться далі
            писати всі ці листи.
            
            Доведеться змиритися з тим,
            що все мине.
            Доведеться не говорити
            про важливе та головне,
            доведеться боятись свободи,
            триматися меж.
            Щастя не оминеш.
            щастя не оминеш.
            </p>
    </section>
    <section>
        <p><span><a name="poem2">Добре, добре, знищуй листи,</a></span>
            стирай номери, пали мости,
            просто стирай, просто громи,
            ми вдосталь мали цієї зими.
            Знищуй коди, знищуй замки,
            теплі промені серед ріки,
            знищуй підозри, знищуй сміх,
            довіра сходила на нас усіх,
            тому знищуй те, що дісталось тобі,
            те, що вигадалося в боротьбі,
            те, що втратилося без жалю,
            те, що я і дотепер люблю.
            
            Стирай адреси та імена,
            ти й далі лишаєшся така одна,
            таких як ти важко знайти,
            пали ці нікому не потрібні мости,
            пали книги, пали словники,
            готельні чортові рушники,
            постіль зі слідами чорнил,
            ошмаття прапорів та вітрил,
            знищуй голос, знищуй слова,
            ти далі будеш так само жива,
            знищуй усе, що створила сама.
            Все буде добре. Триває зима.
            
            Забудь кожен із осінніх домів,
            забудь усе, що я умів,
            забудь усе, що вміла ти,
            пали ці обірвані мости,
            випалюй сліди поразок і втрат,
            раптом захочеш повернутись назад,
            раптом згадаєш собі ще раз,
            після всіх проклять і образ,
            як добре було, як нестерпно було,
            як тебе нищило і вело,
            як це торкалось твоїх основ,
            як просто все це почати знов.
            
            Тому краще знищуй, краще пали,
            неважливо хто, неважливо коли,
            неважливо навіщо, неважливо з ким.
            В тебе попереду ще стільки зим.
            </p>
    </section>
    <section>
        <p><span><a name="poem3">Пливи, рибо, пливи –</a></span>
            ось твої острови,
            ось твоя трава,
            ось твоя стернова:
            править твій маршрут,
            шиє тобі парашут,
            пасе тебе в глибині
            при своєму стерні.
            
            Коли зелені зірки
            падають в гирло ріки,
            тоді твоя стернова
            промовляє слова:
            це ось – мої сни,
            це – рибальські човни,
            це – ніч, це – течія,
            це – смерть, певно, моя.
            
            Життя – це тиша й сміх.
            Його стане на всіх.
            Його вистачить всім –
            всім коханням моїм.
            Тому лети, рибо, лети –
            я знаю всі мости,
            знаю всі маяки,
            роблю все навпаки.
            
            Лише твої слова,
            лише таємниці й дива,
            лише сповідь і піст
            в одному з портових міст.
            Кохай, рибо, кохай,
            хай безнадійно, хай,
            хай без жодних надій –
            радій, рибо, радій.
            
            Любов варта всього –
            варта болю твого,
            варта твоїх розлук,
            варта відрази й мук,
            псячого злого виття,
            шаленства та милосердь.
            Варта навіть життя.
            Не кажучи вже про смерть.
            </p>
    </section>
    <section>
        <p><span><a name="poem4">Перші дні листопада.</a></span>
            Вона спить у порожній кімнаті, в чужому ліжку.
            А він думає: чуже місто, чужа кімната —
            як я її тут залишу?
            
            Третя по обіді.
            Суха осінь.
            Посиджу, доки вона спить, заговорюючи постійно.
            Світло таке легке.
            Вона четвертий день у дорозі.
            Хай їй хоча би тут буде спокійно.
            
            Якщо буде потрібно —
            поправлятиму ковдру.
            Якщо буде холодно —
            причинятиму вікна.
            Спробую перехитрити її застуду невиліковну.
            Я сам усе це вигадав,
            вона ні в чому не винна.
            
            Як я її залишу?
            Незабаром почнеться вечір.
            Швидко стемніє, повітря остигне.
            Краще вже охоронятиму її речі.
            Краще вже грітиму її стигми.
            
            Раптом, коли я піду, ріки затоплять кімнату,
            раптом птахи почнуть битися в стіни,
            раптом дерева обступлять її й поведуть на страту,
            раптом сусіди почнуть рвати тіло її на частини,
            
            раптом, щойно я вийду, вона забуде про мене,
            раптом забуде все, що говорила до цього,
            раптом серце її, золоте й шалене,
            буде битись тепер для когось чужого.
            
            Хай спить. Хай розбереться зі снами.
            Хай її нинішні сни перетечуть у колишні.
            Навіть якщо в своєму сні вона мене не впізнає.
            Навіть якщо їй буде снитись хтось інший.
            
            І ось він сидить, відраховуючи хвилини.
            Сидить, нервує без потреби.
            А вона не прокидається лише з тієї причини,
            що боїться, прокинувшись, не побачити його коло себе.
            
            Осінь над ними з льоду й сталі.
            Холодні ріки, незнайомі люди.
            Найбільше вони бояться, що все це триватиме далі.
            Найбільше вони бояться, що більше нічого не буде.
            </p>
    </section>
    <section>
        <p><span><a name="poem5">А зараз я розповім тобі, як зустрічався з дияволом.</a></span>
            Диявол, Маріє, керується єдиним правилом —
            він вводить тобі під шкіру мед і олово,
            він пришиває тобі до тіла своє серце й голову.
            Ходи тепер з його головою, дивися його очима,
            Лови тепер сонце в небі, думай, у чому причина.
            Все одно нічого не зрозумієш, нічого не упіймаєш.
            Залишишся з тим, у що віриш, себто, із тим, що маєш.
            Диявол, Маріє, — чорний кравець із Бронкса,
            в легені йому залито вогонь, в очах йому тане бронза,
            шиє святкові костюми, виміряє коштовну тканину,
            влаштовує перестрілки й вуличну різанину.
            Приводить до себе вночі золотих китаянок,
            топить в затоці їхні тіла на ранок,
            вкладає тобі до рук пакунки й ранкову пресу,
            просить віднести, записує на шпалерах адресу.
            І я, Маріє, розносив спраглим ці передачі,
            ці невагомі згортки, ці конверти гарячі,
            зношував серце під улюбленою футболкою,
            пробивав собі шкіру його циганською голкою.
            
            Але мене завжди рятувала твоя увага,
            тримала твоєї любові липнева спрага,
            боронили твої дерева, що снігом покрилися,
            наповнювала теплом родимок твоїх кирилиця.
            Диявол, Маріє, не знає, що має робити з нами,
            з нашими голосами, з нашими снами.
            Він має справу з шовком, він тримається суші.
            Що йому наші біди, що йому наші душі?
            Йому ніколи не знати, як ламається голос
            від розмов із тобою, як висихає горло
            від того, що ти мовчиш, як виростають рослини
            й гояться шрами від твоєї світлої слини.
            Що він може знати в своїй майстерні?
            Наші співи для нього — такі нестерпні.
            Наша запеклість для нього — така противна.
            Відсутність віри для нього особливо дивна.
            </p>
    </section>
  <section>
        <p><span><a name="poem6">Цілий місяць вони стояли при цій ріці</a></span>
            Цілий місяць ріка була нерухома й близька.
            Не можна було палити вогонь, і мовчали курці.
            І з цього боку стояли війська.
            І з того боку теж – стояли війська.
            
            Чорна ріка,
            тече собі чорна ріка.
            Важко бути з нею так довго разом.
            Яка вона в серпні глибока, яка в’язка.
            Якою вона буде, коли впаде в Азов?
            
            Чути було, як у темряві працюють серця.
            Ніхто не знав, що буде наприкінці.
            І течією з півночі їм принесло мерця –
            непоквапливого, як усі мерці.
            
            Ніби його сюди принесла давня біда,
            і тепер ось розвертала в різні боки.
            В пробитих легенях його стояла вода –
            чорна солодка вода степової ріки.
            
            Йди, чоловіче, звідси, проминай береги,
            забирай із собою свою смерть і страх,
            тут і нам, живим, не вистачає снаги,
            а що вже мертвому робити на цих берегах?
            
            Забирай свою смерть із собою, забирай її,
            забирай її подалі від цієї ріки,
            забирай її з темної течії,
            забирай звідси мертві свої кулаки.
            
            Течія прорізалася в теплій руді.
            Місяць відбивався в лисичих очах.
            А він лежав, розкинувши руки, на серпневій воді,
            важкий, мов хрест на чоловічих плечах.
            
            І тягнувся річищем кудись на Схід,
            тягнувся цим безкінечним дінцем,
            і чоловіки при березі дивились йому услід,
            і плакали за цим мерцем,
            ще за одним мерцем.
            
            Земля сполоханих риб і степових птахів.
            Земля золотих пшениць і палених трав –
            хтось напише колись історію цих берегів,
            історію цих русел і цих переправ.
            
            Хтось впише в цю історію всі імена,
            імена гострих акацій і зелених кропив.
            Правий берег, об який б’ється луна.
            Лівий берег, з якого ніхто не відступив.
            </p>
        </section>
    </div>
    <div class="aside_text">
        <aside>
            <div class="aside_flex_end">
            <ul>
                <li>Народився 23 серпня 1974 року в українськомовній родині. Дитинство минало в Старобільську. У часи Перебудови 1990—1991 років поширював у містечку рухівські газети та національну символіку.</li>
                <li>Згодом, задля навчання в університеті, переїхав до Харкова. У 1996 році закінчив Харківський національний педагогічний університет імені Г. С. Сковороди, факультет українсько-німецької філології.</li>
                <li>З 1996 по 1999 рік навчався в аспірантурі цього ж університету. Захистив дисертацію, присвячену українському футуризму: «Філософсько-естетичні погляди Михайля Семенка» (2000 рік)[</li>
                <li>з 2000 року — викладач кафедри української та світової літератури університету.</li>
                <li>Із 2004 року — письменник.</li>
                <li>У березні 2008 року роман Жадана «Anarchy in the UKR» в російському перекладі увійшов в «довгий список» російської літературної премії «Національний бестселер» (номінатора виступив російський письменник Дмитро Горчев). Ця ж книга в 2008 році увійшла в шорт-лист і отримала почесну грамоту конкурсу «Книга року» на Московській міжнародній книжковій виставці-ярмарку.</li>
                <li>У травні 2010 року журнал «GQ» вдруге висунув Жадана на звання «Людина року» в номінації «Письменники» за книгу «Червоний Елвіс» (перше висунення відбулося у 2008 році за «Anarchy in the UKR»). Критики називають Сергія Жадана одним з найкращих літераторів з країн колишнього СРСР, відзначають його вміння бути своїм як для простої, так і для освіченої аудиторії. Особливу похвалу і підтримку отримав його роман «Ворошиловград», який було названо маніфестом цілого покоління.</li>
                <li>З 2016 по 2019 рік був членом Комітету з Національної премії України імені Тараса Шевченка</li>
                <li>11 лютого 2017 року Сергій Жадан був затриманий у Мінську та отримав заборону на в'їзд[4], проте наступного дня заборону на в'їзд скасували[</li>
                <li>Живе і працює в Харкові. Регулярно виступає зі своїми творами в різних містах України та Західної Європи — в тому числі в супроводі українських музикантів (зокрема, ска-панк-групи «Жадан і Собаки»).</li>
                <li>У травні 2017 року «За особливий внесок у українську культуру та стійкість громадянської позиції» було нагороджено премією Василя Стуса</li>
                <li>У вересні 2017 року відбулася випуск нової книги «Школа-інтернат».18 грудня 2019 року американський ПЕН- клуб оголосив довгі списки 2020 PEN America Literary Awards. Книга вибраних віршів Сергія Жадана «Те, що ми живемо, що в тому, що ми помремо за» (What We Live For, What We Die For) в перекладі театрального режисера Вірляни Ткач та американської поетеси Ванди Фіпс — серед номінантів у категорії «Перекладена поезія»

                </li>
            </ul>
        </div>
        </aside>
    </div>
</div>
<footer>
    <p>Дізнатись більше можна за посиланням <a href="https://uk.wikipedia.org/wiki/Жадан_Сергій_Вікторович" target="_blank">тут</a></p>
    <p>Більше поезії за посиланням <a href="https://maximum.fm/ulyubleni-virshi-sergiya-zhadana-yaki-vrazhayut-do-glibini-dushi_n126153" target="_blank">тут</a></p>
    <h2 class="footer_h2">Це один з найкращіх кліпів на мою думку</h2>
    <div class="footer_flex">
        <iframe class="clip" width="560" height="315" src="https://www.youtube.com/embed/W9z0o5KS_4E" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen></iframe>

        <iframe class="site" width="80%" height="415" src="https://artemdzhek.github.io/Homework/01/index-ua.html" title="" ></iframe>
    </div>
</footer>
</body>
</html>